4 adet orta boy kuru soğan
100 gram tereyağı
2 diş sarımsak
2 adet defne yaprağı
2 dal taze kekik
1/2 çay kaşığı tuz
1/4 çay kaşığı taze çekilmiş tane karabiber
1su bardağıkırmızı şarap (arzuya göre)
3 yemek kaşığı un
2 litre et suyu
5 dilim baget ekmek
200 gram gruyere ya da emmental peyniri

Fransız Usulü Soğan Çorbası Tarifinin Püf Noktası

Şekerin açığa çıkması ve karamelize olmaları için düşük ısıda kavurmaya başladığınız piyazlık doğranmış soğanları, ısıyı arttırarak uzun sürede pişirmeye özen gösterin.

Fransız Usulü Soğan Çorbası Tarifi Nasıl Yapılır?
Kabuğunu soyduğunuz kuru soğanları, ince ince piyazlık doğrayın. Sarımsakları küçük parçalar halinde doğrayın.
Tereyağını büyük boy bir tencerede eritin. Doğranmış kuru soğan, sarımsak, defne yaprakları ve taze kekikleri; eriyen tereyağında, orta ateşte sotelemeye başlayın.
25-30 dakika kadar kısık ateşte, soğanlar iyice karamelize olana kadar yanmamalarına dikkat ederek karıştırmaya devam edin.
Arzu ederseniz bir parça yağlı kağıdı, tencerenizin genişliği kadar daire şeklinde kesin. İyice ıslattığınız yağlı kağıdı doğranmış soğanların üzerine kapatın ve arada sırada karıştırarak işlemi tekrarlayın. Bu soğanlarınızın terlemesine yardımcı olacaktır.
Soğanlar iyice yumuşadıktan sonra orta-yüksek ateşte 4-5 dakika karıştırmaya devam ederek soğanların biraz renklenmesine izin verin.
Kırmızı şarabı ekleyin. Yüksek ateşte, şarap uçana ve soğanlar kuruyana kadar kaynatma işlemini sürdürün.
Aromalarını soğana veren kuru kekik ve defne yapraklarını tencereden çıkartın.
Kavrulan soğanlara unu katıp 5 dakika kadar kavurun. Un hafifçe kavrulduktan sonra sıcak et suyunu ekleyin ve çorba karışımını kaynamaya alın.
Yaklaşık 25-30 dakika kadar pişirdiğiniz çorbayı, kaselere aldıktan sonra üzerlerine birer dilim baget ekmek yerleştirin.
Rendelenmiş Gruyere ya da Emmental peyniri eklediğiniz çorbaları, 220 derece fırında peynirler eriyip üzerleri kızarana kadar fırınlayın.
Fırından çıkan çorbaların sıcak olduğunu, kendinize ya da misafirlerinize hatırlatarak servis edin.
